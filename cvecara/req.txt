Veb sajt/prezentaciju i dokumentaciju (koja sadrži link ka GitHub projektu) uploaduje samo jedan član tima u obliku zip/rar/7z fajla. 

Dokumentacija treba da sadrži korisničko uputstvo za veb prezentaciju i objašnjenje karakterističnih delova koda, nije potrebno objašnjavati ceo kod.

Za najvišu ocenu, neophodno je ispuniti sve navedene zahteve na odgovarajući način kao i da veb prezentacija sa svim svojim sadržajem i funkcionalnostima predstavlja jedinstvenu celinu.
Posebno će se ceniti kreativnost, originalnost i samostalan rad. Kodovi koji se nalaze u skripti (JavaScript i JQuery) se mogu koristiti isključivo kao uzori i ideje i ne mogu se koristiti 
u neizmenjenom formatu.

Zahtevi za studente smera informacioni sistemi i tehnologije su:

1. Potrebno je napraviti veb prezentaciju na proizvoljnu temu

2. Voditi racuna o organizaciji foldera (posebni folderi za slike, skripte i css).

3. Potrebno je napraviti najmanje četiri veb stranice

4. Sve stranice moraju imati jedinstven dizajn. Odnosno sve stranice moraju biti dizajnirane korišćenjem CSSa, koji je napravljen u skladu sa projektom. Nije dozvoljeno koristiti gotove CSS fajlove, koji nisu prilagođeni sadržaju

5. Nije dozvoljeno preuzimanje gotovih Bootstrap tema sa interneta kao ni korišćenje Bootstrap funkcionalnosti. Nije dozvoljeno korišćenje nikakvih okvira.

6. Pozicioniranje izvršiti putem CSS-a korišćenjem Flexbox i/ili Grid Layout funkcionalnosti

7. Na jednoj od stranica mora postojati forma sa više različitih polja (text, buttons, radio, checkbox, select.. ). Pomoću JavaScript-a ili jQuery-ja izvršiti obradu (validaciju) forme (bar tri događaja).

8. Obezbediti barem tri dodatne funkcionalnosti posetiocima uz pomoć JavaScript-a korišćenjem objekata Date, Window, Document, ...

9. Obezbediti postojanje menija.

10. Upotrebiti najmanje jednu dodatnu funkcionalnost korišćenjem jQuery plugin-ova u skladu sa tematikom veb prezentacije.

11. Obezbediti responzivnost sajta.

12. Postaviti sajt na Github i hostovati ga preko Github Pages opcije